{{Vil
| non   = Monsinéri-Tonégrann
| imaj     = Mairiemontsinery.JPG
| blazon    = 
| drapo     =
| péyi      =  [[Lagwiyann]] ([[Lafrans]])
| mèr       = Patrick Lecante
| jantilé       = 
| popilasyon  = 2 477
| lannen     = 2014
| dansité     = 4,1
| altitid     = Min. 0 m – Max. 112 m
| siperfisi     = 600
}}

'''Mousinéri-Tonnégrann''' sa roun koumin fransé di réjyon-an di lout-lanmè di [[Lagwiyann]].

Li ka konpozé so kò di 2 bour distenk : Mousinéri ké Tonnégrann.

== Jéyografi ==
=== Lokalizasyon ===
[[Fiché:Montsinery.svg|thumb|An rouj téritwè kouminal-a di Mousinéri-Tonnégrann.]]

Koumin-an ka sitchwé so kò atè Lagwiyann, asou kontinan-an di Lanmérik di Sid. Li sa antouré di larivyè é di mangròv.

Koumin limitròf-ya ké Mousinéri-Tonnégrann sa o nò Makourya, à lès Matouri, o sid Roura, é à lwès Kourou.

=== Zanmo oben kartché ===
Otour di Mousinéri-Tonnégrann ka ègzisté plizyò zanmo oben kartché : Château d'Eau, Karapa, Quesnel, Risquetout, Champs-Virgile, Kalani, Desflot, Garin, Bannann.

=== Lidrografi ===
Kour dilo-a ki ka travèrsé Mousinéri sa larivyè Mousinéri. Tourism-an ka pèrmèt di dékouvri so péyzaj bwazé, so mangròv-ya ké so park à zwit, (zwit di pativyé (Crassostrea rhizophorae Guilding), lanblenm di Mousinéri é linik park di lostréykiltir di départman.

=== Klima ===
Klima sa di tip ékwatoryal (Af annan klasifikasyon-an di Köppen) pannan tout lannen-an.

=== Vwè di kouminikasyon ké transpò ===
[[Fiché:Rue_principale_montsin%C3%A9ry.jpg|thumb|Lari prensipal Félix-Éboué di Mousinéri.]]

I ka ègzisté 2 mwéyen di randé so kò di Kayenn, chèf-lyé atè Mousinéri.

Pannan ségon simès di 2010, oun bis di TIG té ka asiré lign-an ant Mousinéri ké Pwent Libèrté-a (òbò di flòv bò di Kayenn). Sa lign malérézman té siprimen koumansman novanm 2010.

An désanm 2013, 1'òt lign, d'Agglobus, té kréyé asou trajé Galion, Tonnégrann, Mousinéri jouk marché o frwi di Kayenn.

== Tòponnimi ==
Mousinéri-Tonnégrann té ka aplé so kò ròtfwè Viriot. Sa mo sa roun patronnim orijinèr di départman fransé dé Voj an Lorenn. A roun ipokoristik (diminitif) di ansyen prénon Viry, li-menm varyan di prénon Jil(Gilles).

Koumin-an té ka poté non-an di Tonnégrann-Mousinéri di 1969 à 1994.

Non-an di Tonnégrann sa roun défòrmasyon-an di lèsprésyon « Tonnè ka grondé ».

== Listwè ==
Asou téritwè kouminal-a nou ka trouvé bangn dé Annanmit, koté té fika dépòrté prizonnyé endochinwè-ya, bò'd 1930.

== Kiltir lokal ké patrimwenn ==
=== Lyé ké monnouman ===
[[Fiché:P1000417_Montsinery.jpg|thumb|Légliz Saint-Jean-Baptiste.]]
[[Fiché:P1000420_Tonnegrande.jpg|thumb|Légliz Saint-Louis.]]

* Bangn dé Annanmit,
* Légliz Saint-Jean-Baptiste, annan bour di Mousinéri, ki enskri Monnouman istorik dipi 1995, rèstoré, é ki ka akéyi an 2011 katolik-ya pou lanmès-a,
* Légliz Saint-Louis, annan bour di Tonnégrann, 
* Santral fotovòltayk-a di Toukan.

=== Tchwizin di Mousinéri-Tonnégrann ===
Bour di Mousinéri konnèt pou so fanmé zwit-ya é sa-a di Tonnégrann pou so krab.

== Nòt ké référans ==

== Wè osi ==


[[fr:Montsinéry-Tonnegrande]]
