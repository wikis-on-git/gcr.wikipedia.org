{{Péyi 
| non gwiyanè = Rwéyonm di Taylann
| non lokal = ประเทศไทย (th)<br/>Prathet Thai  (th)
| drapo = Flag_of_Thailand.svg
| armwari = Emblem_of_Thailand.svg
| kart = Thailand_(orthographic_projection).svg
| lanng ofisyèl = Tay
| kapital = Banngkòk  
| siperfisi total = 514 000
| jantilé = Taylandé
| popilasyon total = 68 229 099
| lannen = 2017
}}

'''Taylann''', an fòrm lonng '''rwéyonm di Taylann''', an tay Prathet Thaï, ประเทศไทย oben Ratcha Anachak Thai, ราชอาณาจักรไทย, sa roun péy di [[Lazi]] di sid lès. Anvan 1939, li té ka aplé sokò rwéyonm di Syanm. Li sa bòdé bò lwès é bò nòlwès pa Birmanni, bò sid pa Malézi-a, bò lès pa Kanbòdj-a épi bò nòlès pa Laos. So kapital sa Krung Thep (กรุงเทพฯ, Sité Zanj-ya), osi aplé Banngkòk. Lanng ofisyèl-a sa tay-a ké lanmonnen bat. A roun monnarchi konstitisyonnèl dipi 1932 annan lakèl rwè-a ofisyèlman titré Chèf di Léta, Chèf dé Fòs larmé, patizan di rélijyon boudis ké défansò di tout konfésyon.

== Listwè ==
Patché rwéyonm, prensipalté oben lanpir ka patajé yékò péy-a annan oun listwè ki enbriké, lenvazyon ké donminasyon étranjé ki ka pèrpétchwé jouk finisman-an di XVIIe syèk.

Rézimen kronnolojik :

Ie jouk VIe syèk, rwéyonm-an ki konnèt pa so non chinwè di Funan ka donminen réjyon-an
* IIIe jouk Ve syèk, rwéyonm ki konnèt anba non chinwè-a di Dun-sun (sid)
* VIe jouk XIe syèk, rwéyonm môn di Dvâravatî(sant)
* VIIIe syèk, rélasyon ké rwéyonm-an di Sriwijaya (sid)
* VIIe jouk XIVe syèk, rwéyonm di Lavo (sid)
* VIIIe jouk XIIIe syèk, rwéyonm môn di Haripunchai (nò)
* XIe é XIIe syèk, lenvazyon kmèr
* XIIIe syèk, rwéyonm tay di Sukhothaï(sant) jouk 1438.
* XIIIe jouk XVIIe syèk, rwéyonm tay di Lanna(nò)
* XIVe jouk XVIIIe syèk, rwéyonm d'Ayutthaya(an mitan)
* XVIIIe syèk jouk jodla, dinasti Chakri atè Banngkòk (oben krungthep an tay)
* 1939 : Péy-a ka pran non-an di Taylann

24 jen 1932, roun révolisyon di palè, ki ké douré 3 lèr, ka mété finisman ké monnarchi absoli-a. « Révolisyon-an di 1932 », kou li fika nonmen, té mennen pa roun group di roun santenn di moun, « pati di pèp », ki konpozé ké pa égal di ofisyé ki koumandé pa Plaek Phibunsongkhram é di sivil ki dirijé pa Pridi.

== Jéyografi ==
Taylann-an ka fè pati di pénensil endochinwè-a, jouk lism di Kra, ki ka marké tranzisyon-an ké pénensil Malé-a. Péy-a ka étann sokò asou anviron 805 km di lès an lwès é 1 770 km di nò bò sid.

An mitan péyi-a, nou ka trouvé roun vas plenn, plenn alivyal-a di Chao Phraya, pli gran flòv taylandé. A réjyon-an ki pli dans an nivèl di popilasyon-an é ki pli rich di mannyè agrikòl.

Banngkòk sa sitchwé bò di fèrtil délta di Maenam Chao Phraya (Mae Nam - แม่ น้ำ - litéralman manman dilo (dilo manman di lavi), lé di larivyè oben flòv an tay). Tout otour di sa basen ka élvé sokò tchèk masif montangné. Masif-ya ki ka lonjé frontchè birman-an sa pik-ya ki pi élvé-ya, ki ka kilminen jouk 2 595 mèt atè Doi Inthanon. Pou sa ki ka konsèrnen réjyon pénensilèr-a, li bòdé ké étrwè plenn kotché, li ka atenn so pwen kilminan atè Khao Luang jouk 1 786 m.

[[Fiché:ThailandeCarte.gif|thumb|Kart pa The World Factbook]]

== Klima ==
Taylann-an ka bénéfisyé di roun klima di mouson. Nou ka distengé 2 sézon :

* Oun sézon sèk : di désanm pou avril
* Oun sézon di mouson : di finisman mè pou novanm
* Annan nò péyi-a, nou ka distengé oun trwézyenm sézon ki nou ka rélé « sézon frèt »

Sézon sèk-a sa pli kour pas li pròch di lanmè. Tanpératir-a ka varyé ant 19° ké 38 °C an mwéyenn.

== Kiltir ==
[[Fiché:2002-07-22_Dancers5-thailand.jpg|thumb|Dans]]

Kiltir-a di Taylann sa profondéman enprégné pa boudism theravāda, rélijyon ofisyèl. Oun gran pa di lar — lapentir, èskiltir, larchitègtir, dans ké lanmizik — ka sibi sa lenfliyans é sa pou sèrvis di rouprézantasyon tradisyonnèl di boudism é di so dérivé-ya. Konfòrméman ké anségnman di Bouda, mwenn-yan ka pratiké lasétism-an. Tout bonmanten-yan, yé k'alé sasé yé nouriti opré di zabitan ké koumèrsan bò'd 6zèr di bonmanten (menm annan kapital mégapòl-a, Banngkòk - Krung Thep an tay).

=== Lanng ===
Si lanng ofisyèl-a ki palé pa onmwen 85 % di popilasyon-an sa tay, lengwis-ya ka dénonbré pli di 60 lanng an Taylann.

Taylandé oben tay sa pròch di 2 djalèk law ki palé atè Laos (don pi enpòrtan sa Law Soung anvan Lao Soum), Ségon lanng matèrnèl sa chinwè, lanng ki prézan an 2 djalèk (ant 1 ké 2 000 000 lokitò), don Hakka, ké anviron 70 000 lokitò. Annglé-a sa ségonn lanng administrativ é lanng koumèrsyal-a, é sa palé an ségon lanng pa 3 500 000 di lokitò réyèl oben parsyèl.

== Nòt ké référans ==

== Lannègs ==


[[fr:Thaïlande]]
[[en:Thailand]]
