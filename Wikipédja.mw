[[Fiché:Wikipedia-logo-v2-gcr.svg|thumb|Logotip di Wikipédja ka rouprézanté roun glòb enkonplè ki konpozé di pyès di pòzòl asou lakèl sa enskri tchèk glif ki ka vini di diféran sistenm di lékritir ; laplipa ka korèsponn ké lèt W oben ké son « wi », « wo » oben « wa ».]]
[[Fiché:Www.wikipedia.org_screenshot_2018.png|thumb|Détay di pòrtay miltilenng wikipedia.org, ka montré lédisyon-yan di Wikipédja ki pli fourni.]]

'''Wikipédja''' (''Wikipedia'' an [[annglé]]) sa roun projè di lansiklopédi inivèrsèl, miltilenng, ki kréyé pa Jimmy Wales ké Larry Sanger 15 janvyé 2001 an wiki anba non di donmenn "wikipedia.org". Vèrsyon-yan di diféran lanng ka itilizé menm lojisyèl di piblikasyon, MediaWiki, é gen menm aparans, men li ganyen tchèk varyasyon annan yé kontni, yé èstrigtir ké yé modalité pou lédisyon épi pou jésyon.

Lansiklopédi-a ensi ki so lanvironnman sa ébèrjé asou [[Internet]] grémési sèrvò-ya ki finansé pa ''Wikimedia Foundation'', lòrganizasyon ké lòbjègtif ki pa likratif [[Létazini|anmériken]] ki dépozitèr di mark Wikipédia.

Lansiklopédi sa an lib agsé, an lègtir kou an lékritir, a pou di ki nenpòrt ki moun pouvé, lò i k'alé asou  sit-a, modifyé pratikman totalité-a di artik-ya ki pibliyé anba lisans CC-BY-SA 3.0. An ògtòb 2017, Wikipédja sa senkyenm sit ki pli frékanté annan monn-an, é ka konstitchwé pli gran ké pli popilèr di ouvraj-ya di référans jénéral d'Internet. An févriyé 2014, i té gen mondjalman près 500 milyon di vizitò chak mwè épi an mè 2014, 22 milyon di kont pou éditò, don pli di 73 000 sa konsidéré kou agtif.

Istorikman, annglé-a té prensipal lanng itilizé, anvan ki roun miltitid di sit ouvri annan ròt lanng (283 lanng an 2016). Wikipédja an annglé toujou konsèrvé sa enpòrtans roulativ : nonm di artik ka élvé sokò jouk pli di 5 milyon.

== Nòt ké référans ==

== Wè osi ==

[[Katégori:Wikipédja]]
