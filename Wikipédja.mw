[[Fiché:Wikipedia-logo-v2-gcr.svg|thumb|Logotip di Wikipédja ka rouprézanté roun glòb enkonplè konpozé di pyès di pòzòl asou lakèl sa enskri dé glif isou di diféran sistenm di lékritir ; laplipa ka korèsponn à lèt W oben o son « wi », « wo » oben « wa ».]]
[[Fiché:Www.wikipedia.org_screenshot_2018.png|thumb|Détay di pòrtay miltilenng wikipedia.org, ka montré lédisyon-yan di Wikipédja ki pli fourni.]]

'''Wikipédja''' (''Wikipedia'' an [[annglé]] ) sa roun projè di lansiklopédi inivèrsèl, miltilenng, ki kréyé pa Jimmy Wales é Larry Sanger 15 janvyé 2001 an wiki anba non di domenn "wikipedia.org". Vèrsyon-yan di diféran lanng ka itilizé menm lojisyèl di piblikasyon, MediaWiki, é gen menm aparans, mé li ka konporté dé varyasyon annan yé kontni, yé èstrigtir ké yé modalité di lédisyon é di jésyon.

Lasiklopédi-a ensi ki so lanvironnman sa éberjé asou [[Internet]] gras à sèrvò-ya ki finansé pa ''Wikimedia Foundation'', lòrganizasyon ké lòbjègtif ki pa likratif [[Létazini|anmériken]], dépozitèr di mark Wikipédia.

Lansiklopédi sa an lib agsé, an lègtir kou an lékritir, a-pou-di ki nenpòrt ki pouvé, an agsédan o sit, modifyé kazi-totalité-a dé artik ki pibliyé anba lisans CC-BY-SA 3.0. An ògtòb 2017, Wikipédja sa senkyenm sit ki pli frékanté o monn, é ka konstitchwé pli gran é pli popilèr dé ouvraj di référans jénéral d'Internet. An févriyé 2014, i té gen mondjalman près 500 milyon di vizitò chak mwè é an mè 2014, 22 milyon di kont pou éditò, don pli di 73 000 sa konsidéré kou agtif.

Istorikman, annglé té prensipal lanng itilizé, anvan ki roun miltitid di sit ouvri annan ròt lanng (283 lanng an 2016). Wikipédja an anglè toujou konsèrvé sa enpòrtans roulativ : nonm d'artik ka élvé so kò à pli di 5 milyon.

== Nòt ké référans ==

== Wè osi ==

[[Katégori:Wikipédja]]
