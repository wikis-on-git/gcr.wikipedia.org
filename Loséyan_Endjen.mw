[[Fiché:Oc%C3%A9an_Indien.png|thumb|Loséyan Endjen-an.]]

'''Loséyan Endjen''', lontan aplé '''loséyan Oryantal''' oben '''lanmè di Lenn-yan''', sa roun loséyan ki ka étann sokò asou roun sirfas di 75 000 000 km2, swé bò'd 20 % di glòb térès. Li sa limité bò nò pa pénensil Arabik-a, Liran, Pakistan ké Lenn ; bò lès pa Birmanni, Taylann, Malézi, Lendonnézi (zilé Soumatra, Java, Bali, Soumbawa, Soumba ké Timò), Lostrali-a ké méridjen-an 146° 55' di lonjitid lès, frontalyé di loséyan Pasifik-a ; bò sid pa kontinan antargtik-a épi bò lwès-a pa Lafrik ké méridjen-an 20° di lonjitid lès, ki ka séparé li di loséyan Atlantik-a.

== Jéyografi ==
=== Jéyografi fizik ===
==== Lokalizasyon ké limit ====
So kod di lanréjisman nimérik di Lòrgannizasyon idrografik entèrnasyonnal sa « B », é so lidantikasyon annan "Limit loséyan ké lanmè" sa « (45) » ; so non gwiyannen annan nonmanklatir-a di lèspas maritim di Konséy nasyonnal di lenfòrmasyon jéyografik-a sa « Loséyan Endjen ».

== Jéyoloji ==
Toupannan lépòk-a di laparisyon-an di pronmyé dinozò, i té gen 200 milyon di lannen (Trias), Lafrik, Lenn, Lantargtik ké Lostrali té ka touché yékò pou fòrmen roun sèl kontinan, Lapanjé. I té gen 170 milyon di lannen, Lafrik ka séparé sokò di li épi, i té gen 70 milyon di lannen, a tour-a di Lenn-an ki ka démaré sokò di li pou vini bité asou kontinan azyatik, i té gen 45 milyon di lannen. A sa lèspas vid ki nou ka nonmen loséyan Endjen.

== Zilé ==
[[Fiché:Indian_Ocean_bathymetry_srtm.png|thumb|Profil batimétrik di loséyan Endjen-an.]]

* Zilé di Madagaskar
* larchipèl dé Konmò
** Konmò
** Mayòt
fransé)
* zilé Gloryé-ya, oun posésyon fransé  ki ka fè pati di zilé Épars di loséyan Endjen-an parmi Latè ostral-ya ké antargtik fransé
* zilé fransé-ya di kannal di Mozanbik ki ka fè pati di Latè ostral ké Lantargtik fransé :
** trwè di senk zilé Épars di loséyan Endjen-an ki fika zilé di Bassas da India, zilé Europa ké zilé Juan de Nova.
* Zilé Tromelin posésyon fransé ki ka fè pati di zilé Épars di loséyan Endjen-an parmi Latè ostral ké antargtik fransé
* Zilé Maskarengn :
** Zilé di Larényon (réjyon administrativ é départman fransé)
** Zilé Moris
* dépandans lwenten di zilé Moris :
** Zilé Rodrigues (dépandans di Moris)
** Zilé Agaléga (dépandans di Moris)
* Séchèl-ya :
** zilé Entéryò grannitik ké koralyen
** zilé Èstéryò koralyen (an kriyòl séchélwè : Zilé Elwannyen Sesel)
* zilé tanzannyen
** zilé-ya di Zanzibar, Mafia (zilé) ké Pemba (zilé)
* Zilé yémenit di Socotra
* zilé onmannen-yan di Kira Mourah
* zilé Laquedives (téritwè di Linyon endjen-an)
* zilé Maldiv-ya
* Zilé di Sri Lannka
* larchipèl di Chagos (don Diego Garcia(Téritwè britannik di loséyan Endjen-an)
* zilé-ya Andaman-ké-Nicobar (téritwè di Linyon endjen-an)
* Zilé endonnézyen-yan
** zilé-ya di Soumatra é di Java
** Òbò Soumatra : zilé Banyak, Simeulue, Nias, zilé Mentawai, Enggano,
** Òbò Java : zilé di Deli, Tinjil, Nusa Kambangan, Sempules * zilé ostralyen-yan :
** Tasmanni ké larchipèl Furneaux
** Zilé Christmas (téritwè di Lostrali-a)
** zilé Cocos (téritwè di Lostrali-a)
** zilé Heard-ké-MacDonald
* ròt zilé ostral-ya dé Latè ostral ké antargtik fransé :
** zilé Amsterdam ké Saint-Paul ;
** larchipèl Crozet ;
** zilé Kerguelen (oben zilé di Dézolasyon-an) ;
* Lis dé zilé di lanmè Rouj-a
* Lis dé zilé di gòlf Pèrsik

== Jéyopolitik ==
Latòl-a di Diego Garcia an plen tchò di loséyan Endjen-an sa roun posésyon britannik ki louwé bay Létazini-ya antan ki baz militèr. Di pa so pozisyon èstratéjik, li ka pèrmèt bay sa dannyé-ya di ganyen roun sirvéyans agtiv é roun posibilité di lentèrvansyon rapid bò'd zonn-yan ké risk atè Lafrik (Sonmali), bò Mwéyen Loryan oben atè Lazi (Lendonnézi).

== Lanvironnman ==
=== Problenm anvironnmantal ===
Ounlo débri plastik di provnans mondjal ka poliyé ansanm-an di loséyan ; an sa ki ka konsèrnen loséyan Endjen-an, yé ka provni notanman di Lazi.

Réchofman klimatik-a, pa lélévasyon progrésiv-a di nivèl di loséyan ki li ka endjwi, ka ménasé dirèkman piti léta ki ensilèr "òbò dilo" kou Maldiv-ya, manm di Alliance of Small Island States.

=== Protègsyon di lanvironnman-an ===
I ka ègzisté tchèk larèlmantasyon nasyonnal ké entèrnasyonnal, ensi ki diféran klasman di sèrten zonn tèl ki tchèk lè maren ki protéjé, tchèk rézèrv di Byosfè ké tchèk Park natirèl maren.

== Nòt ké référans ==

== Wè osi ==

[[Katégori:Loséan]]
