[[Fiché:North America (orthographic projection).svg|197px|right|Kart di lokalizasyon di Lanmérik di Nò.]]

'''Lanmérik di Nò''' sa roun sibkontinan di [[Lanmérik]]. Li sa antouré pa [[loséyan Pasifik]] bò lwès, [[loséyan Argtik]] bò nò ké [[loséyan Atlantik]] bò lès. Lism di [[Lanmérik santral]] ka yannen li ké [[Lanmérik di Sid]]. [[Karayb|Karayb-ya]], réjyon ki tchèkfwè enkli annan Lanmérik di Nò, ka fronmen Gòlf-a di Mègsik.

== Divizyon jéyopolitik ==
[[Fiché:The_Three_Amigos_2016.jpg|thumb|Prézidan mègsiken Enrique Peña Nieto ké anmériken Barack Obama épi Pronmyé minis di Kannanda Justin Trudeau, an 2016.]]

Limit-ya di sa ki sa nonmen Lanmérik di Nò ka diféré soulon pwen di wè. Pou [[Organizasyon di sé Nasyonzini]], Lanmérik di Nò ka konprann inikman [[Kannanda]], [[Létazini]], [[Bèrmoud]] ensi ki [[Sen Pierre ké Miquelon]]. Soupannan, [[Mègsik]] sa manm di Akò di libéchanj nò anmériken é kouminéman admèt annan sibkontinan.

== Popilasyon ==
Léritaj di diféran vag di limigrasyon ki té marké so listwè, Lanmérik di Nò ki ka prézanté dé group étno-kiltirèl ki byen diféransyé :

* Pronmyé annan nò, sa ansanm anglo-sagson, ki konpozé di [[Kannanda]] ké [[Létazini]]. Nativ di Lanmérik toujou prézan, men annan roun toupiti propòrsyon. Majorité-a di popilasyon-an sa di lorijin éropéyen (san néglijé apòr-ya di limigrasyon résan, Afro-anmériken). Lanng-an ki pi itilizé ka rété annglé, byen ki ka sibzisté roun fòrt minorité frankofonn atè Kannanda, don provens di Kébèk konstitchwé ké 80 % di frankofonn. 

* Ségon annan sid, koté majorité-a di popilasyon-an sa métis, ki ka rézilté di mayaj ant kolon èspangnòl ké nativ anmériken. Pa di Nativ anmériken-yan sa bokou pi gran atè [[Mègsik]], ké 6,7 % di popilasyon. Nou pouvé, malgré tou, soulignen prédominans-a dé lanng éropéyen (soutou èspangnòl-a), di krétchenté (protèstan ké katolik), ki an menm tan métisé ké kiltir anmérendjen é afriken, annan roun sèrten mizour.

== Lanng ==
Asou kontinan-an lanng prensipal-a sa [[annglé]] (atè [[Létazini]] épi [[Kannanda]]), swivi di [[èspangnòl]] (atè [[Létazini]] é atè [[Mègsik]]) ké [[Fransé]] (atè [[Kannanda]] é minoritèrman atè [[Létazini]]). Ròt lanng lokal, ki isou di sivilizasyon nativ anmériken-yan, ka sibzisté fèbman.

== Lékonnonmi ==
[[Fiché:Chicago_Skyline_from_John_Hancock_96th_floor.jpg|thumb|Pannoranma di Chikago ([[Létazini]])]]

Lanmérik di Nò sa dézyenm kontinan ki pli rich di monn apré [[Léròp]] an tèrm di richès pa zabitan. An tèrm di richès total, Lanmérik di Nò ka klasé sokò trwézyenm apré [[Lazi]] ké Léròp.

Létazini ké Kannanda ka fè pati di péy-ya ki pi dévlopé annan monn-an.

== Jéyografi ==
=== Rélyèf ===
[[Fiché:North_America_satellite_globe.jpg|thumb|Zimaj satélit di Lanmérik di Nò.]]

Dispozisyon di rélyèf nò anmériken sa lonjitidinal : réjyon-an ka dékonpozé sokò an rounlo ansanm diféransyé ki ka siksédé yékò di lès an lwès.

== Not ké référans ==

== Lannègs ==

[[Katégori:Kontinan]]
[[Katégori:Lanmérik di Nò]]
