Sa paj ka konsèrnen lannen '''1793''' di kalandriyé grégoryen.

== Évènman ==
* 9 janvyé : fondasyon di Sosyété patriyotik-a di La Havane.

* 16 janvyé, Birmanni : lirwè-a Bodawpaya ka raché Tenasserim à Taylann-an.

* 19 mars : Zil-a di Larégnon-an ka pran so non atchwèl.

* 8 mè : Charter Act, lalwa britannik ki ka rinouvlé chart-a di Konpagni anglé dé Lenn oryantal. Lalwa-a ka entèrdi o Endjen ki anplwayé pa konpagni-a di touché roun salèr sipéryò à 800 roupi.

* 20 mè, Afghanistan : lanmò sispègt di dézyenm padishah, Timour Shah Durrani. So tiboug Zaman Shâh Durrani ka sigsédé li asou tronn-an. Sa dimi-frè éné-ya ka dispité li pouvwè-a é lagèr sivil-a ka divizé péyi-a pannan trant lannen.

* 25 mè, Assiout : koumansman dé èsplorasyon di George Browne an Noubi é o Darfour(Soudan atchwèl) (finisman an 1796).

* 29 out : rouprézantan-an di Konvansyon nasyonnal-a Léjé-Félisité Sonthonax ka proklanmen labolisyon-an di lèsklavaj-a annan kolonni-a Sen-Donmenng anba présyon-an dé ensirègsyon ki dirijé pa Toussaint Louverture é annan lèspwè-a di rézisté o ménas di Rwayonm-Ini é di Lèspagn-an.

* 3 sèptanm : kapitchoulasyon di gran Anse. Kolon-yan di Sen-Donmenng ka alyé yé kò o Britannik pou livré yé kolonni-a.

== Nòt ké référans ==

== Lyen ègstèrn ==
