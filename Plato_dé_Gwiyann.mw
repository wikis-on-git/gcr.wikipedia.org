[[Fiché:Guiana_shield_map-fr.svg|thumb|Kart di boukliyé gwiyannen]]
[[Fiché:Mt_Kukenan_from_Mt_Roraima_in_Guyana_HighLand_001.JPG|thumb|Tepuy Kukenan o Vénézwéla, oun dé pli ro tepuys di masif.]]

'''Boukliyé gwiyannen''' oben '''plato dé Gwiyann''' ka konstitchwé oun réjyon di  [[Lanmérik di Sid]], ki sitchwé asou lakot nò-lès-a. A roun fòrmasyon jéyolojik ki fòrmen o Prékanbyen, di laj ki konprann ant 2,5 ké 1,9 bilyon di lannen. Li ka rouprézanté roun dé pli ansyen masif ki toujou vizib asou plannèt-a, konpozé di bidim plato di laltitid ki aplé tépouys. Dé kaskad enprésyonnan, kou Kaieteur Falls, Kuquenan Falls ké Salto Angel, ka jité yé kò di sa plato-ya.

Plato dé Gwiyann ka étann so kò asou sis péy ; di lwès an lès :

* [[Lakolonbi]] ;
* [[Vénézwéla]], koté plato-a sa délimité o nò pa Lorénòk-a ;
* [[Gwiyannan]], ansyen Gwiyann britannik oben anglé ;
* [[Sourinanm]], ansyen Gwiyann néyèrlandé oben olandé ;
* [[Lagwiyann]], départman fransé di lout-lanmè  ;
* [[Brézil]], délimitasyon di plato o sid pa Lanmanzonn-an.

Mon Roraima (ki sitchwé à lentèrsègsyon-an dé frontchè di Gwiyannan, di Vénézwéla é di Brézil) té lontan konsidéré kou pwen kilminan-an di plato, ké 2 810 mèt di laltitid, mé a anfèt Pico da Neblina (2 995 m), ki sitchwé asou frontchè-a ant Brézil ké Vénézwéla.

Réjyon-an sa roukouvri pa pli gran danbwa vyèrj tropikal imid-a ki pa òkò vigtim di déforèstasyon-an. Danbwa gwiyannen-an sa pa so natir similè à sa-a di [[Lanmanzonni]], don li sa roun prolonjman.

Li ka konpòrté plizyò park ké zonn ki protéjé : o Vénézwéla park nasyonnal-ya di Canaima, Parima Tapirapecó ké Serranía La Neblina ; o sant di Gwiyannan danbwa Iwokrama ké park nasyonnal di Kaieteur é o Sid di péy  zonn-yan ki protéjé di Kanuku é di Kanashen ; o Sourinanm park Brownsberg ké rézèrv natirèl di Sourinanm santral ; o Brézil park nasyonnal di mon Roraima é dé montangn Tumucumaque, sa dannyé fika annan kontinwité-a di park anmanzonnyen di Lagwiyann.

== Nòt ké référans ==

== Wè osi ==

[[Katégori:Lanmérik di Sid]]

[[fr:Plateau des Guyanes]]
