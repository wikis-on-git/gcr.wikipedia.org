Sa paj ka konsèrné lannen '''1367''' di kalandriyé julyen.

== Évènman ==
=== Lanmérik ===
* Koumansman di règn di Tezozomochtli, rwa dé Tépanèk (finisman an 1426).

=== Lazi ===
* 13 novanm : an Lachin, Zhu Yuanzhang, mèt di Nankin, ka lansé oun èspédisyon di 250 000 wonm bò'd Sid-a ki ka anparé fasilman so kò di Fujian, di Guangdong é di Guangxi, épi ka anvayi Shandong an désanm.

=== Léròp ===
* 18 janvyé : koumansman di règn di Ferdinand Ie, rwa di Portigal, dannyé souvren di dinasti-a di Bourgogn (jouk 1383).

* 3 avril : Di Guesclin sa fè prizonnyé annan batay-a di Najera (Lèspagn) o kour di so èspédisyon ki mennen kont rwa-a di Kasti, Pierre Ie le Cruel, ki soutni pa Prens Nwè-a ké Jean de Gand. Pierre ka roumonté asou tronn-an di Kasti.

* 19 jwiyé : oun lòrdonans di rwa di Lafrans ka lévé dé sibsid pou défans jénéral-a di rwayom. Charles V ka promilgé dé lòrdonans ki ka vizé à kréyasyon-an di roun larmé modèrn é à lòrganizasyon-an di défans-a di rwayom.

* Sèptanm : Henri di Trastamare, ki réfijyé so kò an Aquitaine aprè so défèt atè Najera, ka roupasé Pyréné-ya ké roun larmé. Laplipa dé lavil di Vyé-Kasti ka ouvè li yé lapòrt.

* 16 òktòb : pap-a Urbain V ka rantré atè Ronm (1367-1370), épi ka rouganyen Avignon an 1370, koté li ka mouri.

== Nòt ké référans ==

== Lyen ègstèrn ==
