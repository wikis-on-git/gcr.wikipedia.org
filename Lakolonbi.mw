{{Péyi 
| non gwiyanè = Répiblik di Lakolonbi
| non lokal = República de Colombia (es)
| drapo = Flag_of_Colombia.svg
| armwari = Coat_of_arms_of_Colombia.svg
| kart = COL_orthographic_(San_Andr%C3%A9s_and_Providencia_special).svg
| lanng ofisyèl = Èspangnòl
| kapital = Bogota
| siperfisi total = 1 141 748
| jantilé = Kolonbyen
| popilasyon total = 49 100 000
| lannen = 2017
}}

'''Lakolonbi''', an fòrm lonng '''répiblik di Lakolonbi''' (an èspangnòl : Colombia oben República de Colombia) sa roun répiblik konstitisyonnèl initèr ki ka konprann 32 départman. Péy-a sa sitchwé annan Nò-Lwès di Lanmérik di Sid ; li sa bòdé à lwès pa loséyan Pasifik-a ké Pannanman, o nò pa lanmè-a dé Karayb, à lès pa Vénézwéla ké Brézil, o sid pa Lékwatò ké Pérou. Lakolonbi-a sa 26e pli gran péy-a pa so sipèrfisi ké 4e an Lanmérik di Sid. Ké pli di 49 milyon di zabitan, Kolonbi-a sa 28e péy-a ki pli péplé-a di monn é 2e di tout péy-ya di lanng èspangnòl apré Mègsik. Lakolonbi-a sa roun mwéyen pwisans, 4e pli gran lékonnonmi di Lanmérik laten, ké 3e an Lanmérik di Sid. Prodigsyon-an di kafé di flèr, di lémrod, di charbon é di pétròl ka fòrmen prensipal sègtò-a di lékonnonmi kolonbyen-an. Labank HSBC ka èstimen ki Lakolonbi ké pouvé fè pati dé pi gran lékonnonmi mondjal an 2050.

== Listwè ==
[[Fiché:Portrait_of_a_Man,_Said_to_be_Christopher_Columbus.jpg|thumb|Lakolonbi divèt so non à Kristòf Kolonb, « dékouvrò » di Lanmérik.]]

Kòlon èspangnòl-ya ka rivé annan sa réjyon òbò di 1500, yé ka trouvé dé tribi endijenn ki sa Chibchas (oben Muiscas) ké Tayronas, ki yé ka désimen é konkéri. Èspangnòl-a ka enplanté divèrs kòlonni, ki, plita, sa konvèrti an provens ki ka fondé Nouvèl-Grénad kou nwéyo an koumansman menm é, à pati di 1717, kou vis-rwèyèlté. Sala-a ka enkli divèrs provens ki té apartni jouk sa monman à jiridigsyon-an dé vis-rwèyèlté di Nouvèl-Lèspagn é di Pérou.

=== Lépok prékolonbyen ===
[[Fiché:Muisca_raft_Legend_of_El_Dorado_Offerings_of_gold.jpg|thumb|Rado an dilò di kiltir Muisca. Lorijin posib di léjann-an di Eldorado.]]

Vèstij arkéyolojik-ya kou sa-ya d'El Abra ka endiké ki lokipasyon di moun di atchwèl téritwè kolonbyen-an ka roumonté ant 11 000 é 20 000 anv. J.-K. Chimen-yan ki swivi pa pèpman fika varyé, kou ka an témwagné répartisyon-an dé diféran fanmi lengwistik ké dévlopman kiltirèl-a (péryòd paléyoendjen, arkayk é fòrmativ). So sitchwasyon jéyografik ka fè di li roun koulwè di popilasyon ant Mézolanmérik, Karayb,  Zann-yan ké danbwa anmanzonnyen-an. 

=== Kòlonnizasyon èspangnòl ===
[[Fiché:Cabo_de_la_Vela,_Colombia.jpg|thumb|A o kap di Vela ki pronmyé Èspangnòl-a, Alonso de Ojeda, ka dékouvri lakot-ya di Lakolonbi, an 1499.]]
[[Fiché:Ataque_Cartagena_de_Indias.jpg|thumb|Syèj di Kartajenn dé Lenn (1741).]]

Pronmyé kontak ant Éropéyen-yan ke atchwèl Lakolonbi te gen lyé à laswit-a di roun lèspédisyon ki koumandé pa Èspangnòl-a Alonso de Ojeda, ki mennen dipi pénensil-a di Guajira en 1499.

Douz lannen plita, Èspangnòl-ya té ka fondé Santa María la Antigua del Darién, yé pronmyé kòlonni asou kontinan anmériken-an épi, apré ki li ka ka konsolidé yé prézans annan zonn kotché-ya ké fondasyon-an di Santa Marta (1525) ké Kartajenn dé Lenn (1533), té ka koumansé lèsplorasyon-an dé réjyon entéryò, ké fondasyon-an di Popayán(1536) ké Bogota (1538).

== Jéyografi ==
[[Fiché:Mapa_de_Colombia_(relieve).svg|thumb|Topografi di Lakolonbi.]]
Lakolonbi-a sa divizé an senk Gran réjyon natirèl : Karayb, Pasifik, Zann, Lorénoki ké Lanmanzonni ; annan chaken di yé, konpozisyon étnik, lanng, nouriti ké lagtivité ékonnonmik-ya sa tré divèrsifyé.

Zonn-yan ki pli péplé-ya sa : zonn-yan dé Zann koté ka trouvé so kò lavil-ya ki pli enpòrtan, notanman Bogota, Medellín, Bucaramanga, Cúcuta, San Juan de Pasto, Manizales, Pereira, Neiva, Ibagué ké Tunja épi zonn-an di lakot nò-a  : Karayb, koté ka trouvé so kò Barranquilla, Carthagène dé Lenn, Santa Marta, Sincelejo, Montería ké Valledupar(antrot). Trwézyenm lavil-a di péy, Cali, ka trouvé à frontchè-a dé zonn Pasifik ké anden. 

=== Jéyografi fizik ===
==== Rélyèf ké jéyoloji ====
[[Fiché:Cocuy_Pico_Aguja_22.01.2009.jpg|thumb|Sierra Nevada del Cocuy.]]

Téritwè kolonbyen-an ka étann so kò asou roun larj pati di plak sid-anmériken, koté ka trouvé so kò laplipa dé latè ki émèrjé, plak karayb o nò ké plak di Nazca à lwès.

Lakolonbi-a sa travèrsé di sid-lwès o nò-lès pa kòrdiyèr dé Zann. À pati di Né di los Pastos, masif ki sitchwé à frontchè-a di Lékwatò-a, sala-a ka divizé so kò an trwè branch, kòrdiyèr Ògsidantal, Santral ké Oryantal. 

== Kiltir ==
[[Fiché:Diadelasvelitas.jpg|thumb|Día de las Velitas(Jou dé piti bouji), roun dé lafèt tradisyonnèl atè Lakolonbi. A jou-a di louvriti-a di Lannwèl di péy.]]

Kiltir kolonbyen-an ka prézanté roun divèrsité dwèt à konfliyans-a di lenfliyans miltip annan listwè di péy : kiltir endijenn ki déja établi lò Èspangnòl-ya rivé, kiltir éropéyen-an (an partikilyé èspangnòl) ké kiltir afriken-yan ki enpòrté o kour di prosésis di kòlonnizasyon. Li ka patajé égalman sèrten tré fondanmantal ké ròt kiltir ispanno-anmériken, notanman o nivèl di rélijyon-an, di lanmizik-a, dé dans, dé varyan di lanng èspangnòl-a ki palé, ensi ki dé fèstivité oben ròt tradisyon.

== Kòd ==
Lakolonbi-a gen pou kòd :

* CO, soulon nòrm-an ISO 3166-1 (lis-a dé kòd péy), kòd alpha-2,
* CO, soulon lis-a dé kòd entèrnasyonnal dé plak minéralojik,
* CO, soulon lis-a dé kòd péy ki itilizé pa OTAN-an, kòd alpha-2,
* COL, soulon lis-a dé kòd péy di CIO,
* COL, soulon lis-a dé kòd péy ki itilizé pa OTAN-an, kòd alpha-3,
* COL, soulon nòrm-an ISO 3166-1 alpha-3 (lis dé kòd péy),
* HK, soulon lis-a dé préfigs OACI di limatrikilasyon dé laéronnèf.

== Nòt ké référans ==

== Wè osi ==
{{Lanmérik di Sid‎}}


[[fr:Colombie]]
