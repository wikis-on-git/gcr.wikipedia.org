[[Fiché:Oceania (orthographic projection).svg|197px|thumb|Kart jéyopolitik di Loséyanni.]]

'''Loséyanni''' sa mwen étandou di sé [[kontinan]] émerjé di [[Latè]]. Sitwé andan loséyan Pasifik, li ka étan so kò asou oun siperfisi di 8 525 989 km2 é ka konprann pli di 38 milyon zabitan, réparti an sèz Léta endépandan ké kenz téritwar. Li ka anglobé tout latè  sitwé ant [[Lazi]] ké [[Lanmérik]], ensi ki roun parti di archipèl malè. Li divizé an kat réjyon : [[Lostrali]], [[Mikronézi]], [[Mélanézi]] ké [[Polinézi]]<ref>[https://web.archive.org/web/20090210042249/http://www.bartleby.com/65/oc/Oceania.html] (an anglè)</ref>.

== Orijin di non ==
Néyolojis fransè « Loséyanni » ka vini di mô « loséyan » : a roun toponim envanté an 1812 pa jéyograf fransè d'orijin danwaz Conrad Malte-Brun (1775-1826), ki té larjman difizé vizyon-an di oun monn dékoupé an senk « kontinan ». Janr féminen ka akordé so kò o janr di ròt parti ya (Éròp, Afrik...). Adjektif é sibstantif « loséyanyen » ka aparèt dè 1845, pròv di siksè di sa envansyon. Spésyalis di Loséyani sa aplé loséyanis.

== Jénéralité ==
=== Dékoupaj di Loséyani ===
[[Fiché:Oceanie.jpg|thumb|16 péyi-ya (si nou ka konté Ostrali, Nouvèl-Zélann, Niue é Cook) é 16 dépandans-ya di Loséyani.]]

Loséyani sa jénéralman dékrit kou réjyon-an di monn ki ka sitchwé so kò ant Azi di Sid-Ès é Amérik di Sid. A roun dé rézon pou lakèl jéyograf-ya Benoît Antheaume é Joël Bonnemaison té dékri Loséyani é pli jénéralman basen Pasifik kou roun « lèspas gigogn ».

=== Klima, fonn é flòr ===
Annan rounòt lòrd di lidé, klima tropikal pafwè imid, pafwè sèk dé péyi oséyanyen ka vini ké roun fonn é flòr komplètman distenk di kontinan azyatik.

=== Péyi ké téritwè ===
Lis ki ka swiv é kart ka raporté, rougroupman di mannyè pli ègzostiv posib, diféran péyi ké téritwar-ya ka konpozé sa lèspas (lò téritwar-a pa endépandan, péyi-a don i ka dépann sa endiké ant parantèz). Sa dépandans ka pran dayò dé dégré trè diver soulon téritwar-ya, ki ka alé di oun téritwar ou provens totalman entégré, o stati entermédyèr di téritwar di lout-lanmè ou di péyi kazi endépandan, jouk endépandans-a di drwè ké roun lib asosyasyon ké rounòt pa roun trété bilatéral di koopérasyon ranfòrsé).

[[Fiché:Oceanie2.svg|thumb]]

{|class="wikitable"
|-
! '''Léta endépandan''' !! '''Péyi oben téritwè pa endépandan, ké èstati èspésyal oben larjman otonnonm'''
|-
| valign="top" |
*  (1) [[Lostrali]]
*  (2) [[Zil Cook]] ''(libman asosyé ké Nouvèl-Zélann)''
*  (3) [[Fidji]]
*  (4) [[Kiribati]]
*  (5) [[Zil Marshall|Marshall]]
*  (6) [[Léta fédéré di Mikronézi|Mikronézi]]
*  (7) [[Nauru]]
*  (8) [[Niue]] ''(libman asosyé ké Nouvèl-Zélann-an)''
*  (9) [[Nouvèl-Zélann]]
*  (10) [[Palaos]]
*  (11) [[Papouazi-Nouvèl-Giné]]
*  (12) [[Zil Salomon (Léta)|Salomon]]
*  (13) [[Samoa]]
*  (14) [[Tonga]]
*  (15) [[Tuvalu]]
*  (16) [[Vanuatu]]
| valign="top" |
* (17) [[Guam]] ''(téritwè pa enkòrporé, [[Létazini|Létazini di Lanmérik]])''
* (18) [[Zil Marianne di Nò]] ''(téritwè pa enkòrporé, [[Létazini|Létazini di Lanmérik]])''
* (19) [[Zil Norfolk|Norfolk]] ''(téritwè otonnonm, ki maré ké [[Lostrali]])''
* (20) [[Nouvèl-Kalédonni]] ''(kolègtivité téritoryal '' sui generis'', ki maré ké [[Lafrans]])''
* (21) [[Fiché:Flag of Rapa Nui, Chile.svg|20px]] [[Zil di Pak]] ''(téritwè, ki maré ké [[Chili]])''
* (22) [[Zil Pitcairn]] ''(téritwè di lout-lanmè, ki maré ké [[Rwéyonm-Ini]])''
* (23) [[Polinézi fransé]] ''(Kolègtivité di lout-lanmè, ki maré ké [[Lafrans]])''
* (24) [[Samoa amérikenn]] ''(téritwè pa enkòporé, [[Létazini|Létazini di Lanmérik]])''
* (25) [[Tokelau]] ''(téritwè otonnonm, ki maré ké [[Nouvèl-Zélann]])''
* (26) [[Wallis-é-Futuna]] ''(kolègtivité di lout-lanmè, ki maré ké [[Lafrans]])''
* (27) [[Fiché:Wake Island flag unofficial.png|20px]] [[Wake (atoll)|Wake]] ''(téritwè pa enkòporé, dé [[Létazini|Létazini di Lanmérik]])''
* (28) [[Away]] ''(Léta di Linyon, [[Létazini|Létazini di Lanmérik]])''
* (29) [[Endonézi]] : [[Papouazi oksidantal]], [[Papouazi (provens endonézyenn)|Papouazi]] ''(pròvens endonnézyen)''
* (30) [[Fiché:Flag of Johnston Atoll (local).svg|20px]] [[Atoll Johnston]] ''(téritwè pa enkòrporé, [[Létazini]])''
* (31) [[Fiché:Flag of the Midway Islands (local).svg|20px]] [[Zil Midway]] ''(téritwè pa enkòrporé, [[Létazini|Létazini di Lanmérik]])''
|}

== Listwè ==
[[Fiché:Carte_synth%C3%A9tiques_des_migrations_en_Oc%C3%A9anie.jpg|thumb|Sentèz dé mouvman migratwar ansyen an Loséyani.]]

Pèpman di Loséyanni té fèt à traver dé grann vag migratwar. Pronmyé té prodwit i té gen 45 000 à 50 000 lan, wè davantaj, é té amné dé chasò-kéyò à péplé Ensilend épi Loséyani pròch, ki-lé-di Nouvèl-Giné, sertenn zil di Mélanézi-a ké Ostrali-a. Ségonn vag sa pli résant é ka koumansé i té gen anviron 4 000 lan. Li ka méné dé agrikiltò ké navigatò ki ka parlé dé lanng ostronézyenn à péplé Ensilend, swa Filipin-yan, Malézi-a ké Endonézi-a é di là, asou roun péryod ki ka alé di sa lépòk o XVIe syèk, diver archipel ya di Loséyani lwentenn.

A osi o koumansman osi o koumansman di XVIe syèk ki Éropéyen-yan ka dékouvri monn oséyanyen-an. Sa prémyé kontak sa lan kar i ka étalé so kò asou kat syèk, inégalman réparti kar i sa pli entans à lès ki à lwès di Loséyani. Kontré-ya pé sa amikal, distant ou òstil, mè tout ka répann annan archipel-ya dé épidémi kont lakèl ensilèr-ya pa té òkò gen d'antikò.

Loséyani sa answit konfronté à péryod kolonyal-a, Espagn, Portigal ké Péyi-Ba té prémyé ki prézan. Di finisman di XVIIIe syèk o koumansman di XXe syèk a  prensipalman Britanik-ya, Fransèz-ya ké Nò-Amériken-yan ki ka enplanté so kò é, annan lwès di Loséyani, Alman-yan swivi pa Japonè-ya épi pa les Nò-Amériken-yan. Dékolonizasyon-yan ki ké swiv ké sa tardiv, ki koumansé an 1962 é ka kontinwé òkò di nou jou sou form-a di processus d'otonomizasyon dé archipel òkò rataché à dé pwisans éropéyenn.

== Nòt ké référans ==
<references/>

== Wè osi ==

[[Katégori:Kontinan|Kontinan]]
[[Katégori:Loséani|Loséani]]

[[fr:Océanie]]
