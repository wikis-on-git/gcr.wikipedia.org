{{Vil
| non   = Roura
| imaj     = Roura.jpg
| blazon    = Blason_ville_fr_Roura_(Guyanne).svg
| drapo     =
| péyi      =  [[Lagwiyann]] ([[Lafrans]])
| mèr       = David Riché
| jantilé       = 
| popilasyon  = 3 537
| lannen     = 2014
| dansité     = 0,91
| altitid     = Min. O m – Max. 462 m
| siperfisi     = 3 902,5
}}

'''Roura''' sa roun koumin fransé, ki sitchwé annan départman-an di [[Lagwiyann]].

== Jéyografi ==
=== Sitchwasyon ===
==== Lokalizasyon ====
[[Fiché:Map-Roura.svg|thumb|An rouj téritwè kouminal-a di Roura.]]

Koumin-an, di roun sipèrfisi di 9 602,5 km², ka sitchwé so kò atè Lagwiyann asou kontinan sid-anmériken-an. Nò-a di so téritwè sa konstitchwé di roun zonn kotché ki bòdé pa loséyan Atlantik-a. So laltitid magsimal-a sa di 462 mèt o montangn Toti.

Koumin limitròf-ya ké Roura sa Régina di lès o sid, épi à lès, ki sigsésivman Sentéli, Kourou, Mousinéri-Tonnégrann, Matouri é anfen Rémir-Monjoli.

==== Klima ====
Klima laba sa di tip tropikal.

==== Vwè di kouminikasyon ké transpò ====
* Larout nasyonnal 2 ;
* Départmantal 6.

==== Lirbannism ====
Koumin-an sa fòrmen di 2 bour prensipal, bour kriyòl-a di Roura ké vilaj monng di Kakao. Bour di Roura sa sitchwé à 27 km di Kayenn asou lariv drèt-a di Loyak, à prògsimité di flòv Mayouri. I ka osi ègzisté patché zonn di labita ki dispèrsé lonng-an di Lakonté ké Lorapou, ké larout nasyonnal 2 : vilaj Palikou di Favard, ké kouminoté laosyen-an di Daka.

== Listwè ==
A an 1675, ki Roura ka wè jou-a gras à roun ventenn di lipè jézwit. Enstalé asou flan-an di montangn-an di Roura, yé ka édifyé laba roun chapèl ké lèd-a dé katib nwè ké endjen. I posib ki lapélasyon-an di sa kartché ka provni di défòrmasyon-an di non di lorijin di roun péplad endjen, « Aroua-ya » ki té ka viv lanmenm. Lokalité-a sa érijé an parwas an 1725.

An 1793 vilaj-a ka divini lasenn-an di roun révòlt di ansyen katib, ki difisilman réprimen pa larmé anba lòrd-ya di kapitenn Freytag, é ki ka achvé so kò pa trant lègzékisyon.

Bour di Roura sa dézanklavlé dipi 1991 ké konstrigsyon-an di pon asou flòv Mayouri-a. An tan lontan, i té nésésèr di anprenté bak bac La Gabrielle pour alé asou Roura.

Apré dé tantativ pénitansyèr di Saint-Augustin, Sainte-Marie ké Saint-Philipe, sit-a di Kakao sa kaziman abandonnen. An 1977, koumin-an ka akéyi 500 Monng ki ka fwi Laòs-a ké anmòrfrézé an vilaj agrikòl pròspèr ki ka alimanté maché-a di Kayenn an frwi, légim ké flèr tropikal.

== Kiltir ké patrimwenn ==
=== Patrimwenn anvironnmantal ===
* Rézèrv natirèl nasyonnal dé marè di Ko-Roura
* Rézèrv natirèl nasyonnal dé Nourag
* Rézèrv natirèl réjyonnal Trézò 

=== Lyé ké monnouman ===
[[Fiché:P1000151_Roura.jpg|thumb|Légliz Saint-Dominique.]]

* Légliz Saint-Dominique.
* Dépo di minisyon di Montangn dé Srépan di sèrvis entèrarmé dé minisyon.

== Nòt ké référans ==

== Wè osi ==


[[fr:Roura]]
