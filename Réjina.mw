{{Vil
| non   = Réjina
| imaj     = Regina_approuague.jpg
| blazon    = 
| drapo     =
| péyi      =  [[Lagwiyann]] ([[Lafrans]])
| mèr       = Michel Quammie
| jantilé       = 
| popilasyon  = 968
| lannen     = 2014
| dansité     = 0,08
| altitid     = Min. 0 m – Mags. 771 m
| siperfisi     = 12 130
}}

'''Réjina''' (pafwè '''Réjina-Ko''') sa roun koumin fransé ki sitchwé annan départman-an di [[Lagwiyann]].

== Jéyografi ==
=== Sitchwasyon ===
[[Fiché:Map-R%C3%A9gina.svg|thumb|An rouj téritwè kouminal-a di Réjina.]]

Tré vas koumin di litoral Lès, ki ka anfonsé so kò annan tchò di danbwa ékwatoryal o sid-lwès. A dézyenm koumin-an di Lafrans ki pli étandou-a pa so sipèrfisi (1 213 000 zègta) apré Maripasoula. So sipèrfisi sa pli enpòrtan ki départman di Lajironn, pli vas départman métropoliten-an.

Vilaj-a sa sitchwé asou bò-ya di flòv Laprouwag.

Annan koumin-an, bò'd 95 000 zègta di marè sa klasé rézèrv natirèl di Ko dipi mars 1998 é 100 000 ròt zègta ka fè pati di rézèrv natirèl dé Nourag. Yé ka apartni toulédé o résan park natirèl réjyonnal di Lagwiyann.

Gisanbour ké Ko sa dé piti vilaj (agsésib an piròg) administrativman rataché ké koumin-an di Réjina pa laplikasyon-an di lalwè-a di Vichy ki té ka enpozé roun chèf-lyé. Réjina té chwézi parmi trwè-ya an rézon di so lenfliyans administrativ-ya ké finansyé. Rougroupman-an di sa téritwè-ya té bay lyé à roun koumin ki divini enpozan an sipèrfisi. Gisanbour té dipi abandonnen.

Koumin limitròf-ya ké Réjina sa, à lès, Wannari, Senjòrj-Loyapòk, o sid Kanmopi, à lwès, Sayil, Sentéli ké Roura.

=== Klima ===
Klima sa di tip ékwatoryal ké roun dé plivyonmétri ki pli enpòrtan-yan di Lagwiyann.

=== Rélyèf ===
* Mon Chov.

=== Vwè di kouminikasyon ké transpò ===
Réjina sa lyannen o lavil di litoral,  don Kayenn, pa larout nasyonnal 2. Dipi 2003, sa larout té étann jouk Senjòrj-Loyapòk.

Kouminikasyon téléfonnik-ya é di data-entèr-irben sa asiré pa vwè di féso hertzien jouk santral France Télécom di Kayenn Chaton.

== Tòponnimi ==
Non-an "Régina" ka vini di gran avantiryé Louis Athanase Theophane Réjina (1868-1922).

== Listwè ==
* Vèstij di bitasyon Favard (xixe syèk).
* Zanmo di Saint-Esprit, lyé di kilt dipi xixe syèk-a.
* Vèstij di rézèrv dé Nourag, dannyé kouminoté anmérendjen, ki disparèt bò'd 1780 : zirn finérèr, zoutiyaj litik, poliswè, débri di potri.

Réjina ka tchenbé so non di Louis Athanase Theophane Régina (1868-1922).

== Démografi ==
Lévolisyon-an di nonm di zabitan sa konnèt atravè rousansman-yan di popilasyon-an ki éfègtchwé annan koumin-an dipi 1961, pronmyé rousansman pòstéryò à départmantalizasyon-an di 1946. À pati di 2006, popilasyon légal-ya dé koumin sa pibliyé anniyèlman pa Insee-a. Rousansman-an ka roupozé dézòrmè asou roun kolèk di lenfòrmasyon anniyèl , ki ka konsèrnen sigsésivman tout téritwè kouminal-ya o kour di roun péryòd di senk lannen. Pou koumin-yan di mwen di 10 000 zabitan, roun ankèt di rousansman ki ka poté asou tout popilasyon-an fika réyalizé tout senk lannen-yan, popilasyon légal-ya dé lannen lentèrmédjèr ki fika kant à yé èstimen pa entèrpolasyon oben èstrapolasyon. Pou koumin-an, pronmyé rousansman ègzostif ki ka antré annan kad-a di nouvèl dispozitif té réyalizé an 2007.

== Kiltir ké patrimwenn ==
=== Patrimwenn anvironnmantal ===
* Rézèrv natirèl di Zilé di Gran Konnétab.
* Rézèrv natirèl dé marè di Ko-Roura
* Rézèrv natirèl dé Nourag

=== Lyé ké monnouman ===
* Ròch gravé di Montangn Favard.
* Légliz Saint-André di Ko.

== Nòt ké référans ==

== Wè osi ==


[[fr:Régina]]
