'''1601''' sa roun lannen koumin ki ka koumansé oun lendi.

== Évènman ==
* 24 janvyé  : misyonnè jézwit-a Matteo Ricci 5 ka rivé atè Péken koté li ka antré an kontak ké lanprò-a Wanli. Alò ki li ka randé so kò atè Péken, li sa arété an chimen pa roun énouk atè Tianjin, dépouyé é anprizonnen plizyò mwa. Lanprò-a la réklanmen vizit-a dé étranjé ki divèt prézanté li roun lòrlòj. Ricci sa libéré é rousouvwè pa lanprò-a. Li ké kontribiyé à fabrikasyon-an di kannon.

* 13 févriyé, Woolwich : dépa di roun pronmyé èspédisyon di Konpagni anglé-a dé Lenn oryantal an Lendonnézi. Li ka atenn Bantam, 16 désanm 1602 é ka rantré an Langlétè an sèptanm 1603.

* 11 avril, Lenn : Akbar ka kité Burhanpur annan Deccan pou Āgrā koté so tiboug Salim révòlté so kò. Lò li ka rivé à kapital-a, Salim ka prézanté so kò ké 30 000 kavalyé ; li ka òrdonnen di roupati bò'd lès-a é ka ofri li pòs-a di gouvèlnò di Bengal é di Lorisa-a. Salim ka déklinen lòf-a mé ka randé so kò atè Allāhābād, koté li ka pran tit rwayal-ya an mè 1602.

* 1e sèptanm : léchèk di roun tantativ di Jean André Doria kont Laljèr akoz di kondisyon météyorolojik ki défavorab.

== Nòt ké référans ==

== Lyen ègstèrn ==
