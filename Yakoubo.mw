{{Vil
| non   = Yakoubo
| imaj     = Iracoubo.jpg
| blazon    = Blason_ville_fr_Iracoubo_(Guyane).svg
| drapo     =
| péyi      =  [[Lagwiyann]] ([[Lafrans]])
| mèr       = Cornélie Sellali Bois-Blanc
| jantilé       = 
| popilasyon  = 1 931
| lannen     = 2014
| dansité     = 0,7
| altitid     = Min. 0 m – Max. 406 m
| siperfisi     = 2 762
}}

'''Yakoubo''' sa roun koumin fransé, ki sitchwé annan départman-an di [[Lagwiyann]].

Oun enpòrtan kouminoté anmérendjen ka viv annan koumin-an di Yakoubo, annan vilaj-a di Bellevue.

Sispa-ya ké kwak-a ki konfègsyonnen pa kouminoté kriyòl di Yakoubo sa répité atè Lagwiyann.

== Jéyografi ==
[[Fiché:Iracoubo.svg|thumb|An rouj téritwè kouminal-a di Yakoubo.]]

Koumin-an ka sitchwé so kò an Lanmérik di Sid atè Lagwiyann. O nò di koumin-an, nou ka trouvé roun zonn kotché ki ka débouché asou Loséyan Atlantik-a. Koumin limitròf-ya ké Yakoubo sa à lès Sennmari, o sid Sentéli é à lwès Mannan.

Vilaj-a ka konté plizyò zanmo don pli enpòrtan-an sa Òrgannanbo. Ròt zanmo ki nòtab saTrou-poson, Bellevue ké Kounanmanman.

== Démografi ==
Lévolisyon-an di nonm di zabitan sa konnèt atravè rousansman-yan di popilasyon-an ki éfègtchwé annan koumin-an dipi 1961, pronmyé rousansman pòstéryò à départmantalizasyon-an di 1946. À pati di 2006, popilasyon légal-ya dé koumin sa pibliyé anniyèlman pa Insee-a. Rousansman-an ka roupozé dézòrmè asou roun kolèk di lenfòrmasyon anniyèl ki ka konsèrnen sigsésivman tout téritwè kouminal-ya o kour di roun péryòd di senk lannen. Pou koumin-yan di mwen di 10 000 zabitan, oun ankèt di rousansman ki ka poté asou tout popilasyon-an fika réyalizé tout senk lannen-yan, popilasyon légal-ya dé lannen lentèrmédjèr ki fika kant à yé èstimen pa entèrpolasyon oben èstrapolasyon. Pou koumin-an, pronmyé rousansman ègzostif ki ka antré annan kad-a di nouvèl dispozitif té réyalizé an 2006.

An 2015, koumin-an té ka konté 1 878 zabitan, an diminisyon di 4,96 % pa rapò à 2010 (Lafrans rò Mayòt : +2,44 %).

== Lékonnonmi ==
Prensipal rousours di Yakoubo ka rété lagrikiltir, lapèch ké lachas. Oun kouminoté monng ki enstalé o lyé-nonmen Rokokouwa ké Kounanmanman ka pratiké maréchaj-a.

== Lyé ké monnouman istorik ==
Bour-a ka abrité légliz Saint-Joseph, ki konstrwi an finisman-an di xixe syèk, ki té antchèrman dékoré pa bangna Pierre Huguet, di kan di Yakoubo. Lapentir-ya ka étann yé kò asou 600 m2 ké èstil-a  sa répité nayf. Légliz-a té fika klasé monnouman istorik an 1978.

== Èspò ==
Lékipman èspòrtif :

* Èstad minisipal Parc-des-Princes di Yakoubo.

Klòb èspòrtif :

* l'Étoile Filante d'Iracoubo, foutbòl.

== Nòt ké référans ==

== Wè osi ==


[[fr:Iracoubo]]
