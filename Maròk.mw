{{Péyi 
| non gwiyanè = Rwéyonm di Maròk
| non lokal = المملكة المغربية (ar)<br/>ⵜⴰⴳⵍⴷⵉⵜ ⵏ ⵍⵎⵖⵔⵉⴱ (ber)
| drapo = Flag_of_Morocco.svg
| armwari = Coat_of_arms_of_Morocco.svg
| kart = Morocco_(orthographic_projection).svg
| lanng ofisyèl = Arab<br/>Amazig
| kapital = Rabat
| siperfisi total = 446 550 oben 710 850
| jantilé = Maroken
| popilasyon total = 36 069 242
| lannen = 2018
}}

'''Maròk''' (an arab : « المغرب », al-Maġrib ; an bèrbèr : « ⵍⵎⵖⵔⵉⴱ », l-Meġrib), oben dipi 1957, an fòrm lonng '''rwéyonm di Maròk''', ròtfwè '''Lanpir chérifyen''', sa roun Léta initèr réjyonnalizé ki sitchwé an [[Lafrik]] di Nò. So réjim politik sa roun monnarchi konstitisyonnèl. So kapital sa Rabat é so pli gran lavil Kazablanka.

Jéyografikman, li sa notanman karagtérizé pa tchèk zonn montangné oben dézèrtik é sa roun di sèl péy-ya — ké Lèspangn épo Lafrans — ki gangnen lariv asou lanmè Lanméditérannen di roun koté ké loséyan Atlantik di ròt-a. So popilasyon sa di 34 milyon di zabitan (rousansman di 2014) ké so sipèrfisi di 446 550 km2 (47,51 hab./km2), oben di 710 850 km2 an enkliyan Sahara ògsidantal-a — ègs-« Sahara èspangnòl », konsidéré kou roun téritwè ki pa otonnonm pa Lòrgannizasyon di Nasyonzini-ya — don li ka administré de facto anviron 80 % é ki li ka rouvandiké annan so totalité, tout kou Fron Polisario. So kiltir sa bèrbéro arab dipi plizyò syèk, é ka étann prensipalman sokò annan Magrèb ké bò sid-a di Lèspangn. Maroken-yan sa ésansyèlman di konfésyon mouzoulman.

== Listwè ==
=== Prélistwè ké protolistwè ===
Pronmyé tras-ya di roun prézans di onmonnidé asou téritwè maroken-yan ka daté di anviron 700 000 lannen. Di sa péryòd ki nonmen acheuléenne, nou té routrouvé roun sèrten nonm di zouti, notanman annan plenn-an di Chaouwiya é pli présizéman òbò laglonmérasyon kazablanké-a. Apa zoutiyaj-a, nou dékouvri roun sèrten nonm di fragman di moun notanman annan karyèr Thomas, bò'd Kazablanka (mandiboul, magsilyèr ké fragman krannyen d'Homo erectus). 

==== Maròk endépandan (dipi 1956) ====
Maròk-a pran so lendépandans 2 mars 1956 é ka trouvé sokò konfronté dipi lò ké patché zanjé di lòrd politik, ékonnonmik ké sosyal (parachèvman di lentégrité téritoryal-a ké èstabilizasyon-an di sitchwasyon entéryò-a). An 1961, désè-a di Mohammed V, ki té dannyé soultan-an di Lanpir chérifyen ké pronmyé-a di rwè-a di Maròk modèrn (tit di rwè jouk sa-a di siltan an 1957), ka lésé tronn-an pou so tiboug Hassan II ki divèt roulévé dèlò roun ansanm di défi, konsolidé so pouvwè épi asiré laplas di Maròk annan kontègs mondjal-a di lagèr frèt-a é di dékòlonnizasyon-an.

== Jéyografi ==
=== Rélyèf ===
==== Montangn ====
[[Fiché:Tizi%27n%27Toubkal.jpg|thumb|Masif-a di Toubkal.]]

Montangn-yan ka tchipé pli di 2 tchè di téritwè maroken ké atenn tchèk rotò ki pa néglijab. Plizyò pik ka franchi bar-a di 4 000 m. Djebel Toubkal, pli rot pik di péy, ka kilminen jouk 4 167 m. Maròk-a ka ranfèrmen kat prensipal chenn di montangn : Rif bò Nò, Mwéyen Latlas bò Lès, Rot Latlas épi Antilatlas.

==== Plenn ====
[[Fiché:Djebel_Xhedar_Dar_Cayid_Tounsi2.jpg|thumb|Plenn di Doukkala-ya.]]

Sa plenn-yan gen souvan bidim étandou, ki ka étiré yékò di montangn-yan di Rif jouk Mwéyen Latlas. Basen-yan di Sebou(36 000 km2) sa konpozé di ba plato, di kour dilo, tchèk kolin ké plenn fèrtil ki ka pèrmèt kiltir-a di plizyò aliman. Annan plenn-an di Gharb, nou ka trouvé tchèk chan di bétrav soukriyè, douri, di kannsouk ké tabak. Sa plenn ka distengé sokò ké ròt-ya pa prézans-a di danbwa di Maâmora koté nou ka fè lèsplwatasyon-an di chenn lyèj ké lékaliptis.

== Kiltir ==
Menm si gran majorité-a di so popilasyon sa mouzoulman ké roun fon étnik bèrbèr ki ka prédonminen, Maròk-a ki lé sokò roun péy miltikiltirèl  di pa so kontak miltip é plizoumwen enpòrtan pannan tout so listwè, notanman ké Fénisyen, Ronmen, Bizanten, Vikinng, Arab, Potidjé, Otonman, Afriken sibsaaryen, Èspangnòl ké Fransé.

Léta sivil maroken-an pa ka otorizé rounlo prénon ki dé paran maroken ka swété bay yé tiboug pou tchèk rézon di « riptir ké lidantité maroken-an ». Alò ki sa mizou ki té ka konsèrnen sirtou prénon bèrbèr-ya, li « sa di pizanpi élarji pou lapélasyon-yan di lorijin arab, ki lyannen ké lislanm oben pafwè ki enspiré di sélébrité-ya di sinéma. »

== Kòd ==
Maròk gen pou kòd :

* CN, soulon lis-a di préfigs OACI di limatrikilasyon di laéronnèf ;
* GM, soulon lis-a di kòd OACI di laéropò ;
* MA, soulon nòrm-an ISO 3166-1 (lis di kòd péy), kòd alpha-2 ;
* MA, soulon lis-a di kòd entèrnasyonnal di plak minéralojik ;
* MAR, soulon nòrm-an ISO 3166-1 (lis di kòd péy), kòd alpha-3 ;
* MAR, soulon lis-a di kòd péy di CIO ;
* MAR, soulon lis-a di kòd péy ki itilizé pa OTAN-an, kòd alpha-3 ;
* MO, soulon lis-a di kòd péy ki itilizé pa OTAN-an, kòd alpha-2.

== Nòt ké référans ==

== Wè osi ==


[[fr:Maroc]]
[[en:Morocco]]
