{{Vil
| non   = Mana
| imaj     = Mana-1603.JPG
| blazon    = 
| drapo     =
| péyi      =  [[Lagwiyann]] ([[Lafrans]])
| mèr       = Georges Patient
| jantilé       = Mannannen
| popilasyon  = 9 916
| lannen     = 2014
| dansité     = 1,6
| altitid     = Min. 0 m – Max. 636 m
| siperfisi     = 6 332,6
}}

'''Mannan''' sa roun koumin fransé ki sitchwé atè [[Lagwiyann]].

== Jéyografi ==
[[Fiché:Map-Mana.svg|thumb|An rouj téritwè kouminal-a di Mannan.]]

Koumin-an ka trouvé so kò asou kontinan-an di Lanmérik di Sid. Lavil-a sa sitchwé annan Lwès gwiyannen-an òbò di flòv Mannan ki pa lwen di bouchou-a di Maronni. Koumin-an sa travèrsé pa Montangn-yan di Trinité-a ki ka atenn roun laltitid magsimal di 636 mèt. Annan nò-a di koumin-an ka trouvé so kò roun zonn kotché ki bòdé pa Loséyan Atlantik-a.

Di Mannan ki ka dépann égalman vilaj-a di Javouhey ki péplé ésansyèlman pa dé zabitan Monng ki ègzilé di Laos.

Koumin limitròf-ya ké Mannan sa à lès Irakoubo ké Sentéli, o sid Sayil épi à lwès-a Senloran.

== Tòponnimi ==
Koumin-an ka poté non-an di flòv Mannan ki ka pasé asou so téritwè.

== Listwè ==
Manman Javouhey té désidé, an 1826, di enplanté roun kouminoté di katib é di dévlopé sa lyé (sa sit té fika déja tchipé pa dé Anmérendjen) apré ki li tanté di établi so kò pli rot asou Mannan-an annan lyé-nonmen Nouvèl-Angoulenm.

Oun bangn pou fanm té louvri atè Mannan o xixe syèk, ka fronmen an koumansman di xxe.

Annan lannen-yan 1980, oun kouminoté di réfijyé Monng di Laos té enstalé à progsmité atè Javouhey, épi té akéyi annan lannen-yan 1990 dé Moun Provizwè Déplasé di Sirinanm(MPDS) anba patronnaj di HCR.

== Démografi ==
Lévolisyon-an di nonm di zabitan sa konnèt atravè rousansman-yan di popilasyon-an ki éfègtchwé annan koumin-an dipi 1961, pronmyé rousansman pòstéryò à départmantalizasyon-an di 1946. À pati di 2006, popilasyon légal-ya dé koumin sa pibliyé anniyèlman pa Insee-a. Rousansman-an ka roupozé dézòrmè asou roun kolèk di lenfòrmasyon anniyèl, ki ka konsèrnen sigsésivman tout téritwè kouminal-ya o kour di roun péryòd di senk lannen. Pou koumin-yan di mwen di 10 000 zabitan, roun ankèt di rousansman ki ka poté asou tout popilasyon-an fika réyalizé tout senk lannen-yan, popilasyon légal-ya dé lannen lentèrmédjèr ki fika kant à yé èstimen pa entèrpolasyon oben èstrapolasyon. Pou koumin-an, pronmyé rousansman ègzostif ki ka antré annan kad-a di nouvèl dispozitif té réyalizé an 2006.

== Kiltir ké patrimwenn ==
* Légliz Saint-Joseph sa klasé Monnouman istorik.

=== Patrimwenn anvironnmantal ===
* Rézèrv natirèl nasyonnal di Lanmannan.
* Rézèrv natirèl nasyonnal di Trinité-a.

== Nòt ké référans ==

== Wè osi ==


[[fr:Mana]]
