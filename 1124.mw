Sa paj ka konsèrné lannen '''1124''' di kalandriyé julyen.

== Évènman ==
=== Pròch-Oryan ===
* 15 févriyé : flòt vénisyenn-an ka fè blocus di Tyr pa lanmè pannan ki larmé frank-a ka asyéjé òkò lavil-a. Lavil-a ka manké vit dilo potab-a. Tyrien-yan, ki pa ka atann anyen dé Éjipsyen, yé protèktò abitchwèl, ka tounen yé kò bò'd Balak, émir d’Alep, alò antrenn di asyéjé fòrtérès-a di Manbij, koté roun di so vasal-ya sa antré an rébélyon.

* 6 mè : Balak ka désidé osito d'entèrvini, mè ka fè oun dannyé tour d'enspèksyon anvan so dépa, li sa tchwé pa roun flèch parti dé ranpa di sitadèl-a di Manbij. Atè Alep, pouvwè-a ka pasé à Timurtach, tiboug-a d’Il-Ghazi, ajé di 19 lan.

* 27 jen oben 7 jwiyé : Tyr ka randé so kò Fran. So popilasyon sa épargné. Kréyasyon di roun kontwar vénisyen atè Tyr.

* 27 out : Baudouin II di Jérusalem sa libéré kont 20 000 dinar pa émir-a d'Alep Timurtach ki ka kité lavil-a pou roujwenn Mardin, so vil di lorijin.

* Out : lanmò di Hassan ibn al-Sabbah. Buzurg Ummid Rudbari ka siksédé li kou chèf di sèkt dé Asasen (ismaéilyen) é ka fondé dinasti Nizarit-a.

== Nòt ké référans ==

== Lyen ègstèrn ==
