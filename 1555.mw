'''1555''' sa roun lannen koumin ki ka koumansé oun mardi.

== Évènman ==
* Mars : Bayinnaung, trwazyenm rwè di dinasti-a Taungû, ka roupran Ava, o nò di Birmanni-a. Léta birman-an ki réyinifyé ka dévlopé so kò o détriman di rwayom di Taylann.

* 29 mé : trété-a d'Amasya ant Soliman le Magnifique ké voyé-ya di Tahmasp Ie ka mété fen o konfli ki ka opozé Otoman ké Séfévid. Otoman-yan ka òbténi Larméni oryantal-a, Jéyòrji-a ké tout Mézopotami-a, Kurdistan osi.

* Jen-jwiyé : enkirsyon di pirate japonnen an Lachin méridjonal (Hangzhou, Nankin).

* Gouvèlman-an dé Ming ka voyé roun lanbasad o Japon ki ègzijé solannèlman di bakufu finisman-an di piratri-a.

* 10 jwiyé-5 out : Jacques de Sores, à kabèch-a di roun flòt fransé ka boulé é piyé La Havane ké Castillo de la Real Fuerza ki gouvèlnò-a Hernando de Soto té fè ériyé pou bloké zakt-ya di piratri.

* 23 jwiyé : Humayun, tiboug di Bâbur, ka antré atè Delhi après so viktwè asou Sikandar Shah Suri (en), tiboug di Sher Shah Suri, 22 jen-an. 

* Li ka rèstoré lanpir moghol-a o nò di Lenn-an, ké lèd-a di chah séfévid di Pèrs Tahmasp. Li ka mouri agsidantèlman di roun chit di lèskalyé sèt mwa plita (24 janvyé 1556).

* 4 out-27 novanm, Japon : dézyenm batay di Kawanakajima.

* 27 sèptanm : Salah Raïs, beylerbey di Laljèr, ka anparé so kò di Bougie. So lanmò an 1556 ka entéronp lopérasyon-yan kont Loran.

== Nòt ké référans ==

== Lyen ègstèrn ==
