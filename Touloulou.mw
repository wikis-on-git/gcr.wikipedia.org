[[File:Touloulous.jpg|thumb|Touloulou annan lari [[Kayenn]] an 2007.]]

'''Touloulou''' sa pi sélèb pésonnaj tipik ké larenn di kannaval Lagwiyann.

== Lorijin ==
Sa pésonnaj tipik di kiltir [[kriyòl gwiyannen]] ka rouprézanté fanm bourjwè-ya di XVIIIe ké XIXe syèk, ki toujou abiyé di so tèt jouk so pyé. 

== Dèskripsyon ==
[[Fiché:Toulou.jpg|thumb|Touloulou tradisyonnèl, ka poté roun "lou" kou mask, olyé di mask ké lorijinn vénisyen...]]

Touloulou-a sa larenn di kannaval. Sa madanm ki abiyé ké djèz, ké roun ganm byen chik, di so tèt jouk so pyé. Nou pa divèt wè menm roun tibi yé lapo. Li ka poté roun tijip, roun kagoul, roun mask ki nou ka rélé lou ké gan lonng. Pou nou pa roukonnèt yé, fanm-yan té k'alé jouk mété lanti koloré, périk  épi kanmouflé yé vwè. Yé ka mété roun parfen ki sa yé ka mété toulonng, ka achté thcék pér di chosir pou lokazyon ki yé pa ké roumété ankò épi pa ka déplasé yékò ké yé loto pou nou pa roukonnèt yé.
Yé ka défilé annan lari é ka patisipé o bal paré maské. 

I ka ègzisté itou roun kòstim pou wonm ki nou ka aplé Tololo.

Annan dansinng, ki nou ka rélé pou lokazyon « linivèrsité », a touloulou-ya ki ka envité wonm-yan pou dansé. Yé pa pouvé roufizé.
